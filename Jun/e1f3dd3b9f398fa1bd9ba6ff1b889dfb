Die ANC in die Groter Oudtshoorn is geskok oor die agteruitgang van die Bridgton Chalets, die Kango Berg-oord, die Dysseldorp Taxistaanplek en Xhosa Village, sê die hoofsweep van die ANC in die Groter Oudtshoorn, Jongilizwe Tyatya, in ’n onlangse mediaverklaring.Tyatya, wat die DA looi in dié verklaring, bestempel die agteruitgang van dié eiendom as die “vernie­tigende gevolge van die DA se wan­bestuur sedert hulle in 2016 beheer geneem het van Oudtshoorn Munispaliteit”. Volgens Tyatya wil die DA dié eiendom “privatiseer” wat daartoe sal lei dat werkers by die Grotte, Chalets en Bergoord werkloosheid in die gesig staar.Die burgemeester van die Groter Oudtshoorn, Chris Macpherson, het egter dié bewerings oor privatisering verwerp as misleidend en vals.“Die raad het besluit om ’n eko­no­miese herstel- en omkeerstrategie­plan vir die Kango Grotte te ont­- wikkel. Daar was geen sprake van privatisering nie. Dit kan nooit ge­beur nie,” sê hy.Volgens hom het die raad ten opsigte van die Kango Bergoord en Bridgton Chalets besluit om beleggers te soek om in ’n vennootskap met die munisipaliteit die twee oorde wat teen ’n verlies bedryf word, te ontwikkel.“In die vennootskap sal die twee bates in die besit van die munisipaliteit en die inwoners van die Groter Oudtshoorn bly,” sê Macpherson. (Deur Liesel le Roux)