DIE oprigting van ’n groot win­kel­sentrum op die hoek van Langenhovenweg en Rademeyerstraat langs die treinbrug op Oudtshoorn is voorlopig op ys geplaas.Volgens die Groter Oudtshoorn se burgemeester, Chris Macpherson, is die ontwikkelaar bekommerd oor die impak van Covid-19 en die huidige politieke klimaat in die land.Macpherson sê hy het begrip daarvoor dat die ontwikkelaar eers wil wag om te kyk in watter rigting die pandemie en die politiek gaan beweeg. “Dit is te verstane dat die hui-dige negatiewe prentjie wat deur onverantwoordelike politiekery ge-skep word, beleggers sal afskrik.“Beleggers wil nie weer in ’n dorp belê wat deur korrupsie verlam word en waar die Eskom-rekening met miljoene rande agterstallig raak nie.”Macpherson het voorheen in ’n persverklaring oor nuwe ontwikkelings wat vir die Groter Oudtshoorn in die vooruitsig gestel word, na dié sentrum as ’n streeks­winkelsentrum verwys as gevolg van die grootte en wat dit aan inwoners van die Suid-Kaap en Karoo sal kan bied.• Intussen het die huidige uitdagende ekonomiese omstandighede daartoe gelei dat nog ’n bekende kle-rewinkel Oudtshoorn gaan verlaat. Uit verskeie oorde is verneem Woolworths in Hoogstraat, Oudtshoorn, gaan sy deure einde Julie sluit. (Deur Liesel le Roux)