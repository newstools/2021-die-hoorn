DIE inenting van mense bo 60 wat geregistreer het om die Covid-19-entstof te ontvang, word vandees­week in die Groter Oudtshoorn en Kannaland voortgesit.Talle inwoners is reeds verlede week tussen Woensdag en Vrydag ingeënt, en vandeesweek word inen­tings weer sedert gister (Woensdag 9 Junie) tot Vrydag (11 Junie) gedoen.Volgens Helen Human, die Departement Ge­sondheid se adjunk-direkteur verpleging in die Oudts­hoorn-subdistrik, sal die mense wat ’n tweede sms ontvang het dat hul afsprake het, voorkeur geniet. Mense wat geregistreer het. maar nog nie die tweede sms ontvang het nie, sal ook gehelp word indien daar genoeg entstof beskikbaar is.Geen inenting sal egter toegedien word as jy nie geregistreer is nie.Neem jou identiteitsdokument saam as jy gaan vir die inenting.Meer inentingspersele komVolgens Nadia Ferreira, woord­voer­der van die Wes-Kaapse departement Gesondheid in die Suid-Kaap, sal meer inentingspersele in die provinsie oopgestel word soos meer entstof ontvang word. Dit beteken dat meer mense afsprake en sms’e sal kry en ingeënt kan word.Die Tuinroete-distrik, wat die Gro­ter Oudts­hoorn en Kannaland insluit, het tot einde verlede week 6535 mense (942 privaat) as deel van Fase 2 (mense 60 jaar en ouer) by ouetehuise en inentingspersele ingeënt.“Ons is gretig om soveel mense moontlik in die kortste tyd moontlik in te ent. Ons vermoë om mense in te ent hang egter af van die hoeveelheid entstof wat ons van die nasionale Departement van Gesondheid ontvang,” sê Ferreira.Hier word jy in Oudtshoorn en Kannaland ingeëntDie volgende persele is vandees-week in die Groter Oudtshoorn en Kannaland oop: Oudtshoorn Hospitaal, Calitzdorp DRC-kerksaal, Ladismith DRC-kerksaal, Zoar Sportklub en Van Wyksdorp-kerksaal.60 en ouer – registreer so en beveilig jouself en diegene om jou!Diegene wat 60 jaar of ouer is en nog nie vir die Covid-19-entstof geregistreer het nie, kan dit kosteloos so doen:• Skakel 134832# van jou foon om die proses te begin OFStuur die woord “REGISTER” per WhatsApp na 0600 123 456 OFGaan na die webtuiste:http://vaccine.enroll.health.gov.za. (Deur Liesel le Roux)