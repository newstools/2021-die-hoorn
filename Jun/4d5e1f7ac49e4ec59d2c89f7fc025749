OUDTSHOORN se eie Micaela Andrews het pas teruggekeer uit Zimbabwe waar sy nie net Suid-Afrika se naam nie, maar ook dié van SWD en haar tuisdorp hoog gehou het.Andrews is verlede maand tesame met Jané Winster, haar spanmaat van Union Stars Krieket­klub en die SWD, deur Krieket Suid-Afrika (KSA) ingesluit in ’n “Emerging Women”-toerspan van 16 lede wat vanaf Dinsdag, 18 Mei, teen Zimbabwe in ’n reeks eendagwedstryde gespeel het.Andrews kon met trots terugkeer huistoe nadat sy altesame 11 paaltjies laat kantel het tydens die toer, met ’n beste boulontleding van 3/17.Andrews het ook die meeste paaltjies laat val tydens die SA span se toer van vyf wedstryde teen ’n span van Zimbabwe in Harare.Die Suid-Afrikaners het die reeks met 5-0 ge-wen, en asof al Andrews se prestasies oor die reeks nie genoeg was nie, is sy boonop as Speler van die Wedstryd aangewys tydens een van die kragmetings.Andrews het in al vyf wedstryde gespeel en met ’n kolfgemiddeld van 45 geëindig. (Deur Stefan Skapie Goosen)