DIE REGSOPTREDE deur die raad van die CP Nel Museum teen die huurders van die Infosentrum daarnaas is na ver­neem word gestaak nadat die Wes-Kaapse minister van kultuursake en sport, Anroux Marais, Oudtshoorn verlede Vrydag besoek het.Marais was onder meer op die dorp om ’n oplossing te probeer bemiddel vir pogings van die raad van die CP Nel Museum om die huurders van die Infosentrum – Oudtshoorn Toerisme, Agri Klein Karoo en die Oudtshoorn Besigheids­kamer – uit die gebou in Voortrekkerweg te verwyder wat hulle sedert 2010 huur.Die museumterrein en -geboue behoort aan die munisipaliteit, maar word sedert die 1970’s aan die Wes-Kaapse Regering verhuur vir die doeleindes van die museum.Oudtshoorn se burgemeester, Chris Macpherson, het bevestig dat hy ook Vrydag onder meer die regsoptrede van die museumraad teenoor die huurders van die Infosentrum bespreek het, en Die Hoorn na die minister verwys vir verdere inligting.Die Hoorn het ’n navraag aan Marais gerig, maar teen druktyd nog nie terug­voer ontvang nie.’n Uitsettingsbevel is vroeër deur die raad van die CP Nel Museum teen die drie huurders verkry nadat die raad aanvanklik eers net hul huur wou verhoog.’n Lang regsproses oor die aangeleent­heid was meer as twee jaar tussen die museumraad en die huidige huurders aan die gang.Jaco Vorster, voorsitter van die Oudts­hoorn Besigheidskamer, het gesê hulle het ook verneem die regsoptrede is ge­staak, maar dat dié ingryping te laat gekom het nadat daar jare lank versoeke was vir bystand aan die munisipaliteit en ’n gesprek met die minister oor die museumraad se optrede.Volgens Vorster het die Besig­heids­kamer en Agri Klein Karoo op 28 Januarie eenparig besluit om die perseel te verlaat en kennis gegee.Hulle trek op 28 Februarie na ’n nuwe perseel in St Johnstraat.Die voorsitter van Oudtshoorn Toe­risme, Tammy Moult, sê egter die toerismekantoor bly in die Infosentrum in Voortrekkerweg.Volgens haar voldoen die gebou aan vereistes wat belangrik is vir toerisme, soos dat dit toeganklik moet wees vir die publiek, en werk die toerismekantoor en die munisipaliteit ook nou saam.• Toerisme, Agri en die Besigheids­kamer het die gebou in Maart 2010 betrek na ’n inisia­tief op die dorp om die Infosentrum in ’n dienspunt vir toeris­me, landbou en die besigheidsektor te omskep.Voor dit was dit ’n onooglike kuierplek bekend as Die Oog.Die inisiatief hiervoor is deur die destydse Oudtshoorn Ekonomiese Forum (OEF) geneem in samewerking met die munisipaliteit en, volgens Die Hoorn se inligting met die opening in 2010, ook deur die museumraad. (Deur Liesel le Roux)