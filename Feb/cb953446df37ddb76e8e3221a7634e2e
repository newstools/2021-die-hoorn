DIE Oudtshoorn Rolbalklub het bekend gemaak dat die immergewildeBesigheidsliga nou in Februarie vanjaar sal voortgaan nadat die geleentheid vroeër vanjaar uitgestel moes word weens die vlak van die Covid-regulasies. Die liga kan egter nou vanaf 24 Februarie tot 31 Maart op die Rolbalklub se bane in St Johnstraat voortgaan, met prysgeld vir die top-drie spanne na afloop van die finale rondte. Inskrywings is tot 24 spanne van vier deelnemers elk beperk om huidigeCovid-maatreëls na te kom. Dit kos R1 000 per spanom deel te neem. Die dra van maskers en handhawing vansosiale afstand sal toegepas word. Wedstryde sal op Woensdae vanaf 18:00 gespeel word. Spelers word versoek om reeds vanaf 17:00 aan te meld. Daar is geen beperkinge opkleredrag nie, maar spelers word versoek om skoene of sandale met ‘nredelike gladde sool, sonder ‘n hak, te dra. Die algemene reëls vir die kompetisie is : – Wedstryde word oor 12 koppe beslis.– Spanlede mag wissel.– Spelers wat al rolbal gespeel het, maar nie meer aan die klub behoort nie,mag in die liga speel.– Daar is ‘n gratis ete vir spelers na die wedstryde. Etes sal te koop wees virbesoekers.– Afrigters en helpers sal voorsien word, indien nodig. Dae van spel: 24 Februarie asook 3, 10, 17, 24 en 31 Maart. Vir navrae kontak Jan van Niekerk by 083 731 6869. (Deur Stefan Skapie Goosen)