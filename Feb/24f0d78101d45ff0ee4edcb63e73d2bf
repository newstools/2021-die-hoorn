Geld vir huise weggeneem van Dysselsdorp? Gedurende Augustus 2018 was daar groot opgewondenheid nadat die des­tydse munisipale bestuurder, mnr Allen Paulse, en destydse direkteur behuising, me Shehaam Sims, bekend gemaak het dat Dysselsdorp na 25 jaar weer ’n behuisingsprojek gaan kry.Die opgewondenheid was veral groot onder die inwoners van die informele nedersettings van Heinzview, Riemvasmaak, Paradise View en die Gaatjie, aangesien die projek hoofsaaklik hier­die inwoners sou akkomodeer.Die projek sou bestaan uit 522 wooneenhede, 7 besigheidserwe, 2 kerk­persele, 1 kleuterskoolerf en openbare paaie. Die geraamde koste van die projek sou ongeveer R55,8 miljoen beloop. Ons is in besit van al die tersaaklike dokumente en briewe.Die eerste fase van die projek wat ongeveer R20 miljoen beloop het, is suksesvol afgehandel. Dit behels die aan­lê van waterpype, rioolpype, storm­waterpype en die teer van die paaie.In Januarie 2021 het die Wes-Kaapse regering R37,86 miljoen goedgekeur vir die voltooiing van die projek, dws die bou van die huise.Gedurende ’n munisipale raadsvergadering/werksessie op 3 Februarie 2021 is die skoknuus onthul dat slegs 100 huise in Dysselsdorp gebou sal word. Daar word betroubaar verneem dat die munisipaliteit die ander geld wat vir die Dysselsdorpprojek geallokeer is, gaan aanwend vir die bou van huise vir die plakkers langs die Oudtshoorn Gholfbaan.Dit is voorwaar ’n skreiende skande dat die DA-beheerde munisipaliteit sulke skandelike besluite kan neem. Die inwoners van Heinzview bly al se­dert 2008 tussen die bosse, terwyl die in­­woners langs die gholfbaan maar se­dert 2019 daar begin hokke opslaan het.Ook word betroubaar verneem dat dieselfde DA munisipaliteit R23 mil­joen wat vir Dysselsdorp Sportgronde toegeken is, verskuif vir ontwikkeling van sportfasiliteite in Oudtshoorn.Die vraag ontstaan dus: Wie gee die Oudtshoorn Munisipaliteit die reg om geld wat vir Dysselsdorp geallokeer is, willens en wetens te skuif soos dit hulle pas? Die inwoners van Dysselsdorp soek antwoorde van die Oudtshoorn Munisipaliteit, want dit is nie die eerste keer dat geld wat vir projekte in Dysselsdorp goedgekeur is, na Oudtshoorn verskuif word.Om net ’n paar te noem: die krieket­klubhuis by die Bridgton Sportgronde is destyds aan die Dysselsdorp Krie­ketklub toegeken. Die mobiele gimnasium wat in Bridgton staan, is ook des­­tyds aan die Dysselsdorp Rugby­-klub toegeken. Die opknappingswerk by die Oudtshoorn Uitvalwerke was aan die Dysselsdorp Uitvalwerke toe­geken.Hierdie is maar die oortjies van die seekoei as dit kom by projekte wat van Dysselsdorp weggeneem is. Ek hoop die nuutverkose ANC-raadslid van Dys­­selsdorp gaan nie so oor hom laat loop soos sy DA-kollegas nie. Onthou die kiesers en gemeenskap van Dysselsdorp staan agter jou.Ons as kiesers en inwoners van Dysselsdorp sê genoeg is genoeg. Ons weier om weer aan die agterste speen te suig waar dit kom by die ontwikkeling en vooruitgang van ons dorp.– Besorgde inwoner, Dysselsdorp Depressietronk ek is lelikek wonder ofjy weet dat dit nie maklik is omsaam met negatiewegedagtes rond teloop met ’n glimlagop jou gesig om al die vraete vermy en omdatjy dink dat jy gewoondis aan seerkry jy twyfel in jouselfselfmoordgedagteskom kuier elke keervir jou en weier omjou in vrede te los ai my kind jou mense sien dieletsels en dink hoekomjy dit doenhulle is bang omjou te vra of omjou te verloormammie se oëis elke dagonder tranesy bid elke dag virjou vir krag en leiding sodat die groot baasjou kan beskerm engenees waar jy jouselfseergemaak het pappa gaan elke dagwerk om vir jou’n beter toekoms tegee en goeters teleer wat hy laatgeleer het . depressie bring nie altyd’n slegte dag niesomtyds kan ekmet my vriendeglimlag maar diepbinne wil ek breek enmyself aan die slaap huilek haat hoeopgemors ek is sussie is aan tik verslaafek dinkdie enigstemanier is om vandie realiteit teontsnap en enigsteoplossing is asseblief Godtree in Die gedig wat ek stuur, is ’n baie persoonlike gedig. Dit gaan oor myself (waardeur ek moet gegaan het om te besef dat ek die moeite werd is, al die negatiewe gedagtes wat ek moes oor­kom het en wat iemand alles deurmaak wat depressief is).Ek het die gedig ook geskryf om ’n verandering te maak in ons jeug en jonger generasie se lewens. Ek wil hê mense moet verstaan waardeur andere gaan voor ons mekaar oordeel. As ek een persoon inspireer om nie moed op te gee nie, is ek tevrede .Jy voel soms dat dit beter is om jou eie lewe te neem. Jy regverdig iemand se gedrag wat selfmoord gepleeg het omdat jy weet hoe dit voel om die duiwels in jou kop te veg. Jy voel dat die beste oplossing is om ’n brief te skryf en jou lewe te neem.My boodskap is: kry hulp! Gaan praat met jou huisdokter, predikant, sielkundige of ’n berader. Vra dadelik hulp as jy vermoed jy of van jou geliefdes is in die moeilikheid!– Adriahan Jacobs, Mosselbaai