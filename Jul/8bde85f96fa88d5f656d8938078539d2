MET die erg aansteeklike Delta-variant wat Covid-19-infeksies tans vinnig laat klim in Suid-Afrika, het pres Cyril Ramaphosa Sondagaand verskeie veranderings in die inperkingsregulasies aangekondig.Van die belangrikste regulasies is die volgende:• Die land beweeg na Vlak 4.• Skole en kontakklasse by tersiêre instellings sluit vanaf Woensdag. Koshuise by tersiêre instellings bly oop.• ’n Algehele drankverbod geld.• Daar is ’n verbod op reise na en van Gauteng, behalwe vir besigheid en handel.• Die aandklokreël geld nou van 21:00 tot 04:00. Alle nie-essensiële besighede moet 20:00 sluit.• Alle byeenkomste word verbied. Begrafnisse en verassings word beperk tot 50 mense.• Strande en parke bly oop, maar nie vir byeenkomste nie.• Restaurante en eetplekke mag slegs wegneemetes verkoop.• Dra van maskers is verpligtend en persone in beheer van besighede ens moet toesien dat dit toegepas word.• Werkgewers moet, waar moontlik, personeel toelaat om tuis te werk. (Deur Liesel le Roux)