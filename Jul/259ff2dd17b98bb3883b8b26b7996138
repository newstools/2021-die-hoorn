MET restaurante wat vanaf Maandag die soveelste keer sedert die aanvang van die Covid-19-pandemie hul deure vir kliënte moet sluit, loods Die Hoorn vandeesweek ’n inisiatief om dié plaaslike besighede by te staan.Ons wil inwoners wat dit kan bekostig, aanmoedig om minstens een keer per week wegneemetes by ’n plaaslike restaurant te bestel.Smulpape kan nie meer in restaurante aansit om bedien te word nie. Restaurante mag egter steeds wegneemetes verkoop.Om dit vir ons lesers maklik te maak om wegneemetes te bestel, publiseer Die Hoorn graag in die kolom hiernaas onder meer die name en telefoonnommers van restaurante op Oudtshoorn wat wegneemetes aanbied.Die Hoorn is self ’n plaaslike besigheid wat 20 jaar gelede op Oudtshoorn ontstaan het. Ons wil inwoners aanmoedig om saam te staan.Ondersteun plaaslik!Aurona Weideman, eienaar van Nostalgie, sê “die ondersteuning van Oudtshoor­niete is “ons redding” in hierdie moeilike tyd vir restaurante.Christof Bezuidenhout van La Dolce Vita sê dankie aan “ons locals wat dit moontlik maak dat ons nou nog oop is.“Ons sien daarna uit om binnekort weer saam te kuier,” het hy gesê. Inisiatief van Die Hoorn om plaaslike besighede te ondersteun!