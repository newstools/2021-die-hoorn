DIE saak teen ’n man van Oudtshoorn wat van roof met verswarende omstandighede en diefstal vanuit ’n motorvoertuig aangekla word, is Vrydag in die Oudtshoorn Streekhof vir uitspraak uitge­stel.Die 28-jarige Julio Thomas word daarvan aan­gekla dat hy op 13 Maart 2020 vir Hilmar Stefanus in Dassieweg, Bridgton, met ’n byl gedreig en van sy selfoon beroof het, en op 16 Mei 2020 ’n CD-speler uit die motor van Ruduaan Hooghard ge­steel het.’n Derde klagte van huisbraak, diefstal en roof met verswarende omstandighede is deur die staat teruggetrek.Thomas pleit onskuldig en ontken dat hy die CD-speler aan ene Hallelujah wou verkoop. Volgens hom het hy die speler vir Hallelujah gegee om te hou omdat die eienaar dit sou kom kry.Die staatsaanklaer, Nadia Arnolds, het die hof versoek om sy weergawe te verwerp terwyl sy regsverteenwoordiger, Cindy Murray-Smith, van mening is dat die staat nie sy saak bo redelike twyfel bewys het nie.Streeklanddros Daniel Boks het die saak vir uitspraak tot 24 Februarie uitgestel. (Deur Garnett Wicomb)