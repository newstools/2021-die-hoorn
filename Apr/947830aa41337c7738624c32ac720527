ALTESAME 71 spelers van regoor die Sentraal Karoo het Sondag (28 Maart) op die Oudtshoorn Gholfbaan toegesak om deel te neem aan die 2021 Sentraal Karoo-distrik Ope-toernooi.Die toernooi, wat deur die Suid-Kaap Gholfunie aangebied word, het volgens organiseerders gesorg vir ’n dag van uitstekende gholf.In afdeling A vir mans het Ivan Williams met ’n telling van 67, vyf onder baansyfer, koning gekraai.In afdeling A vir vroue het die jongeling, Chloe Kelpin-Malgas met haar telling van 72, gelyk aan baansyfer, geseëvier.In die gesamentlike afdeling B het Adam Barnard op 38 Stableford-punte die topplek ingeneem.