DIE BKB Cooper-uithourit tussen Mosselbaai en Albertinia, ’n nuwe uithourit op die uithouritkalender, het meer as sestig ruiters gelok.Twaalf ruiters van Oudsthoorn het die afgelope naweek aan die rit deelgeneem, en binne die toegelate tyd klaargemaak.Op Vrydag (23 April) kon ruiters ’n 40 km-rit aanpak, en Saterdag (24 April) kon ruiters kies tussen die 40 km-, die 80 km- of die 120 km-rit.Ruiters het in verskillende gewigsafdelings meegeding.Natasja Lareman van Oudtshoorn en haar perd Daybreak Ihab was tweede in die liggewigafdeling van die 80 km-rit in ’n tyd van 04:40:50. Nog ’n Oudtshoorniet, Fanus Cilliers, en sy perd Sheikh Scirocco het die derde plek behaal in die swaar-gewigafdeling oor 80 km behaal in 05:18:28.Volgens deelnemers was die nuwe baan nie net ’n uitstekende tegniese baan nie, maar het die weer ook mooi saamgespeel, met ruiters en hul perde wat die koel weer geniet het. (Deur Angelique Erasmus)